<div class="row justify-content-md-center bg-light">
<div class="col-md-6">
<h1 class="text-dark display-2 font-weight-bold">Web-programozás 1 - Beadandó feladat</h1>

</p><p class=""><strong>Alakítsanak ki két-fős csoportokat a gyakorlati csoportban és a feladatot közösen, projektmunkában oldják meg.</strong> A dokumentációban majd írják le, hogy a két főből ki melyik feladatrészt csinálta meg. 
<strong>Ha valaki nem talál társat (pl. páratlanul vannak a csoportban), a GitHub-os feladatot akkor is projektmunkában csinálja meg két GitHub fiókot felhasználva.

</p><p class="">Tetszőleges témájú honlap készíthető. A dokumentum végénél a Mellékletben talál példákat.

</p><p class="">Összesen: 50 pont</strong>

</p><p class=""><u>A feladathoz <strong>segítséget</strong> a következő oldalon talál!</u>

</p><p class="">    1. Valósítsa meg a weboldalt a Front Controller dinamikus tervezési minta <strong>(Kötelező elem!)</strong> alkalmazásával:											
- minden menüpont esetén az index.php fájlt hívja meg
- menüneveket és közös adatokat konfigurációs fájlból olvassa be egy TÖMB-ből (array).
</p><p class="">    2. A forráskód a lehető legjobban használja ki a HTML5 lehetőségeit. Az oldalon vízszintes menüt használjon.											<strong>(5 pont)</strong>
</p><p class="">    3. Bővítse a választott főoldalt két videóval, egyet saját könyvtárából, és egyet szolgáltatótól  <strong>(5 pont)</strong>
(pl. Youtube), és a saját könyvtárában lévő video ne legyen több mint 5 mp, a méretkorlát miatt. 
Az oldalra tegyen egy Google térképet is, ami megmutatja a választott weboldal fizikai címét. 	
</p><p class="">    4. Készítsen egy harmadik oldalt képek, képgaléria tárolására. Legyen lehetőség új képek feltöltésére. Képfeltöltést csak bejelentkezett felhasználó tehet meg.  					<strong>(5 pont)</strong>
</p><p class="">    5. A negyedik oldalon legyen egy kapcsolat űrlap, amelynek segítségével üzenetet lehet	<strong>(5 pont)</strong>
küldeni az oldal tulajdonosa számára. Jelenítse meg az adatokat egy új (ötödik) oldal tartalmaként és mentse le adatbázisba is. Ellenőrizze megfelelően az űrlap helyes kitöltését. Az ellenőrzést végezze el kliens- és szerveroldalon is (JavaScript, PHP). A HTML kódban ne ellenőrizze az űrlap adatait.	
</p><p class="">    6. Tegye lehetővé megtekinteni egy hatodik oldalon táblázatban az előző pontban elküldött üzeneteket az adatbázisból fordított időrend szerint (a legfrissebb legyen elől). 				<strong>(5 pont)</strong>
Ezeket az üzeneteket csak bejelentkezett felhasználó láthatja.
Írják minden üzenethez a küldés idejét és az üzenetküldő nevét. Ha nem bejelentkezett felhasználó írta, akkor: "Vendég"
</p><p class="">    7. Regisztráció, Belépés, Kilépés. <strong>(Kötelező elem!)</strong>						
Bővítsük a honlapot „Belépés” és „Kilépés” menüponttal a következők szerint:
a) A „Belépés” menüpont akkor látható, ha nincs bejelentkezve a felhasználó.
b) A „Kilépés” menüpont akkor látható, ha be van jelentkezve a felhasználó.
c) A „Belépés” menüpontra kattintva feljön egy oldal, ahol lehet bejelentkezni vagy regisztrálni.
d) Regisztrációkor nem léptetjük be automatikusan a felhasználót.
e) A rendszer fejlécen jelenítse meg a bejelentkezett felhasználót, ha be van lépve, a következő formában: Bejelentkezett: Családi_név Utónév (Login_név)	
</p><p class="">    8. Alkalmazzon egy Ajax megvalósítást az oldalon						<strong>(5 pont)</strong>
</p><p class="">    9. Alkalmazásában használja a Reszponzív tervezést Bootstrap keretrendszerrel 		<strong>(5 pont)</strong>
</p><p class="">    10. Alkalmazását töltse fel és valósítsa meg Internetes tárhelyen is. Bármelyik tárhely-szolgáltatót használhatja. <strong>(Kötelező elem! A működés ez alapján lesz javítva)</strong> 				<strong>(5 pont)</strong>

</p><p class="">    11. Használja a GitHub verziókövető rendszert (https://github.com/). 				<strong>(5 pont)</strong>
<strong>(Kötelező elem! A forrás ez alapján lesz javítva)</strong> Ne csak a kész alkalmazást töltse fel egy lépésben, hanem a részállapotokat is legalább 5 lépésben arányosan elosztva. 
</p><p class="">    12. A GitHub-on a projektmunka módszert alkalmazzák: látszódjék, hogy a csoport tagjai melyik részt készítették el.											<strong>(5 pont)</strong>
<strong>A GIT-en saját nevet válasszanak, ami alapján be lehet azonosítani, hogy ki mit töltött fel.</strong>

</p><p class=""><strong>Készítsen legalább 10 oldalas dokumentációt (PDF formátumban)</strong>, amiben bemutatja az alkalmazás működését képernyőképekkel. <strong>(Kötelező elem! a feladat ez alapján lesz javítva)</strong> 			
A dokumentációban adja meg a tárhely és a GitHub projektjének URL címét <strong>és írja le részletesen, hogy az előző feladatpontokat az alkalmazásban hogy és hol valósította meg</strong>. Fontos, hogy ez utóbbit leírja a dokumentációban, mert a feladat ez alapján lesz javítva.
A dokumentációban adja meg az internetes tárhely és adatbázis belépéséhez szükséges FTP és URL címet, felhasználónevet és jelszót, ami szükséges a megoldás ellenőrzéséhez, valamint a GitHub címét.

</p><p class=""><strong>Be kell adni a Teams</strong>-en keresztül a dokumentációt. Csak a dokumentációt kell beadni, egyéb fájlokat nem! Akik közösen csinálják, mindenki adja be a dokumentációt.
   </div>
</div>